# -*- mode: mandoku-view; -*-
#+TITLE: 吳中舊事
#+DATE: 2015-08-24 22:46:23.754655
#+PROPERTY: ID KR2k0122
#+PROPERTY: BASEEDITION WYG    
#+PROPERTY: JUAN 提要
<pb:KR2k0122_WYG_000-1a>¶
欽定四庫全書　　　　史部十一¶
　吳中舊事　　　　　　地理類八(雜記之屬/)¶
　　提要¶
　　　　(臣/)等謹案呉中舊事一巻元陸友仁撰友仁¶
　　　　字輔之平江人此書紀其鄉之軼聞舊迹以¶
　　　　補地志之闕其體例則小説家流也其中如¶
　　　　辨呉㑹呉下之名及陸贄墓張翰宅和令坊¶
　　　　高彪碑之類皆足資考證紀陳長方潘兑事¶
<pb:KR2k0122_WYG_000-1b>¶
　　　　紀朱勔事亦足以資法戒其他如范純祐慕¶
　　　　容嵓卿事頗為不經李璋事亦頗猥瑣盖襍¶
　　　　記之書誌神怪資諧笑自唐已然不足為友¶
　　　　仁訾也惟所載鹿苑臺銘記云永和七年陸¶
　　　　機建碑王羲之書則二人時代邈不相及殊¶
　　　　失之於不考耳此書刋本頗訛脱今以永樂¶
　　　　大典所載互合補正備元人説部之一種雖¶
　　　　篇帙無多要與妄誕之談異也乾隆四十六¶
<pb:KR2k0122_WYG_000-2a>¶
　　　　年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
